**Peccioli** è un comune italiano di 4656 abitanti della provincia di Pisa in Toscana.

Il paese domina dall'alto della sua collina la Valle dell'Era lungo la direttrice che da Volterra conduce a Pisa ed è una località a forte vocazione agricola e turistica: si fregia infatti del marchio di qualità turistico-ambientale "Bandiera arancione" conferito dal Touring Club Italiano.

Fonte: [https://it.wikipedia.org/wiki/Peccioli](https://it.wikipedia.org/wiki/Peccioli)

Il borgo di **Cedri** è situato in Valdera, su di un poggio marnoso alle cui pendici scorrono i torrenti Isola e Roglio, che si uniscono in un unico corso d'acqua poco più a valle tra i paesi di Montelopio e Ghizzano. Cedri dista circa 13 km da Peccioli e poco più di 50 km da Pisa.

Fonte: [https://it.wikipedia.org/wiki/Cedri\_(Peccioli)](<https://it.wikipedia.org/wiki/Cedri_(Peccioli)>)

**Fabbrica** è situata in posizione elevata sulla destra del fiume Era, di fronte alla confluenza di questo fiume con il torrente Sterza e all’incrocio tra la strada di crinale proveniente dalla via Maremmana di San Vivaldo (diretta a La Sterza e a Lajatico attraverso Iano, Cedri e Montelopio) e la Maremmana proveniente da Pontedera passando da Peccioli e da Montecchio.

Fonte: [https://it.wikipedia.org/wiki/Fabbrica\_(Peccioli)](<https://it.wikipedia.org/wiki/Fabbrica_(Peccioli)>)

Il borgo di **Ghizzano** è situato in Valdera, su di un'altura cretosa tra le sorgenti del torrente Roglio e del Melogio. Ghizzano dista circa 9 km da Peccioli e poco più di 45 km da Pisa.

Fonte: [https://it.wikipedia.org/wiki/Ghizzano](https://it.wikipedia.org/wiki/Ghizzano)

**Legoli** (pronunciare Légoli; da Castrum Leguli) è una frazione del comune italiano di Peccioli, nella provincia di Pisa, in Toscana.

Come riporta il Repetti (vedi bibliografia) si tratta di un castello con pieve, Santi Bartolommeo e Giusto, già filiale dell'antica battesimale di Tojano, nella Comunità Giurisdizione e circa 4 miglia a levante di Peccioli, Diocesi di Volterra, Compartimento di Pisa.

Fonte: [https://it.wikipedia.org/wiki/Legoli](https://it.wikipedia.org/wiki/Legoli)

Il borgo di **Libbiano** è situato in Valdera, a 191 metri d'altitudine su di un poggio marnoso alle cui pendici scorrono i torrenti Melogio e Roglio, formando una piccola valle tra i paesi di Legoli e Ghizzano. Libbiano dista circa 7 km da Peccioli e poco più di 45 km da Pisa.

Fonte: [https://it.wikipedia.org/wiki/Libbiano\_(Peccioli)](<https://it.wikipedia.org/wiki/Libbiano_(Peccioli)>)

**Montecchio** è situato su uno sperone sabbioso a circa 200 m s.l.m. sulla sponda destra del Fiume Era. Nei pressi dell'abitato, lungo i fianchi del rilievo, sono presenti alcune sorgenti naturali note sin dall'antichità, che tutt'oggi vengono utilizzate per irrigare le coltivazioni. La principale si trova a pochi passi dal centro, ed è ancora completa della struttura medievale.

Fonte: [https://it.wikipedia.org/wiki/Montecchio\_(Peccioli)](<https://it.wikipedia.org/wiki/Montecchio_(Peccioli)>)

**Montelopio** (già Monte Loppio) è una frazione del comune italiano di Peccioli, nella provincia di Pisa, in Toscana.

Il borgo di Montelopio è situato in Valdera, su una collina cretosa fra il torrente Roglio e il botro del Filetto.

Fonte: [https://it.wikipedia.org/wiki/Montelopio](https://it.wikipedia.org/wiki/Montelopio)
